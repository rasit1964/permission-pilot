El <i>Permission Pilot</i> és un nou tipus d'aplicació per ajudar-vos a revisar les aplicacions i els seus permisos.

Amb cada actualització d'Android, els permisos es fan més complexos.
El fet que l'Android mostri els permisos en diverses ubicacions diferents no facilita la seva revisió:

* Pàgina d'informació de l'aplicació
* Accés especial
* Gestor de permisos
* i molt més...

El <i>Permission Pilot</i> llista tots els permisos en un sol lloc, oferint-vos una visió general dels permisos de les aplicacions.

Hi ha dues perspectives disponibles: podeu veure tots els permisos que sol·licita una aplicació, o veure totes les aplicacions que sol·liciten un permís.

<b>Pestanya d'aplicacions</b>
Totes les aplicacions instal·lades, incloent-hi les aplicacions del sistema i les aplicacions del perfil de treball.
En fer clic a qualsevol aplicació, es mostrarà la llista de tots els permisos que ha sol·licitat, incloent-hi els que apareixen sota el Gestor de permisos i l'Accés especial, juntament amb el seu estat.
Això també inclourà els permisos d'internet i l'estat del SharedUserID!

<b>Pestanya de permisos</b>
Tots els permisos que existeixen al vostre dispositiu, incloent-hi els que apareixen sota el Gestor de permisos i l'Accés especial.
Els permisos estan preagrupats per facilitar la navegació, p. ex. contactes, micròfon, càmera, etc.
En fer clic a un permís, es mostren totes les aplicacions que sol·liciten accés a aquest permís.

Les aplicacions i els permisos es poden cercar mitjançant text lliure, ordenar i filtrar per diferents criteris.